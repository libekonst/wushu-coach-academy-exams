Φυσικοθεραπεία

1) Πόσες είναι οι κλασικές διαβαθμίσεις βαρύτητας της μυϊκής θλάσης;
- 4
+ 3
- 2
- 6

2) Τα κατάγματα είναι κακώσεις που συναντάμε στον αθλητισμό;
+ Μπορεί να συμβούν σε όλες τις ηλικίες του αγωνιστικού αθλητισμού
- Αποκλειστικά στους άπειρους αθλητές
- Μόνο στα παιδιά που αθλούνται
- Συμβαίνουν μόνο εκτός αγωνιστικού χώρου π.χ τροχαία

3) Ο όρος θλάση χρησιμοποιείται στις κακώσεις
+ Στους μυς, τα οστά και γενικά στους ιστούς τους σώματος
- Αποκλειστικά στους μυς
- Στο πεπτικό
- Στον πυρήνα των κυττάρων

4) Τι είδους κακώσεις συναντάμε στον αθλητισμό;
- Χρόνιες
- Οξείες
- Περιοδικές
+ Οξείες και χρόνιες

5) Για την διάγνωση των αθλητικών κακώσεων είναι απαραίτητη
+ Η ενδελεχής κλινική ιατρική εξέταση
- Η μαγνητική τομογραφία
- Η βιοψία
- Η ακτινογραφία και το υπερηχογράφημα

6) Ποιος από τους παρακάτω είναι ο σωστός ορισμός της πρωτογενούς πρόληψης;
+ Ο όρος πρωτογενής πρόληψη συνίσταται στην παρέμβαση πριν την εκδήλωση ενός γεγονότος που προκαλεί δυσάρεστες συνέπειες, που σημαίνει διάσπαση του δικτύου αιτιωδών σχέσεων που περιβάλλουν αυτό το γεγονός, με την αφαίρεση ενός ή περισσοτέρων κρίκων της αλυσίδας
- Ως πρωτογενής πρόληψη εννοείται η πρώιμη παρέμβαση στην αρχή μιας παθολογικής κατάστασης ώστε να μην γίνει κλινικά ορατή ως ασθένεια ή πρόβλημα υγείας και να μην παρουσιάσει επιπλοκές
- Πρωτογενής πρόληψη εννοείται ή πρόληψη της υποτροπής μιας ασθένειας ή ο περιορισμός των επιπτώσεων των υπολειμματικών συμπτωμάτων στην περίπτωση της κλινικά εμφανούς ασθένειας ή του προβλήματος συμπεριφοράς στα πρώτα του στάδια
- Ως πρωτογενής πρόληψη εννοείται ή πρώιμη ανίνχνευση μιας ήδη αναπτυσσόμενης, αλλά όχι κλινικά ορατής ασθένειας ή προβλήματος υγείας, με τέτοιο τρόπο ώστε μέσω της πρώιμης παρέμβασης η πρόγνωση να καθίσταται πιο ευνοϊκή

7) Ποιο το αρκτικόλεξο της αρχικής αντιμετώπισης μιας οξείας αθλητικής κάκωσης που ενδείκνυται ανάπαυση, κρυοθεραπεία (πάγος κλπ), πίεση/περίδεση, ανύψωση/ανάρροπη θέση:
- FITN (ΑΞΙΦ)
- SOSE (ΣΦΑΤ)
+ RICE (ΑΚΠΑ)
- VIVA (ΑΦΠΑ)

8) Ποιες είναι οι βασικές αρχές αντιμετώπισης αθλητικών κακώσεων
+ Όλες οι απαντήσεις είναι σωστές
- Αντιμετώπιση της σχετικής φλεγμονής και του πόνου και διατήρηση της δύναμης, της ελαστικότητας, της ιδιοδεκτικότητας και της γενικής φυσικής κατάστασης κατά την διάρκεια της φάσης επούλωσης
- Επισήμανση και “διόρθωση” προδιαθεσικών παραγόντων ώστε να να αποφευχθεί η αναζωπύρωση, η “έξη”, η χρονιότητα και να επέλθει λειτουργική αποκατάσταση ώστε ο αθλητής να επιστρέψει στο προπονητικό / αγωνιστικό πεδίο προετοιμασμένος
- Μείωση της επέκτασης της αρχικής βλάβης και ενίσχυση της επούλωσης του τραυματισμένου ιστού

9) Τι από τα παρακάτω ισχύει;
- Καταστροφικές κακώσεις συμβαίνουν εκτός αγωνιστικών χώρων και εκτός του προγράμματος προπόνησης και αγώνων
- Δεν υπάρχουν καταστροφικές κακώσεις στον αθλητισμό
- Επιλέγουμε χειρουργική θεραπεία πάντα στις αθλητικές κακώσεις
+ Καταστροφικές κακώσεις εμφανίζονται σπάνια στο Κουνγκ Φου σε σχέση με άλλα αθλήματα

10) Τι από τα παρακάτω ισχύει για τα σύνδρομα υπέρχρησης;
+ Οφείλονται σε αυτή καθαυτή την προπονητική διαδικασία
- Συμβαίνουν μόνο σε ερασιτέχνες αθλητές
- Δεν συμβαίνουν σε επαγγελματίες αθλητές
- Οφείλονται αποκλειστικά σε κληρονομικούς παράγοντες

11) Τι από τα παρακάτω δεν κατατάσσεται στα σύνδρομα υπέρχρησης
- Το κάταγμα κόπωσης
+ Η ρήξη χιαστού
- Η τενοντοπάθεια Αχίλλειου τένοντα
- Το κάταγμα κόπωσης και η τενοντοπάθεια Αχίλλειου τένοντα

12) Στο Κουνγκ Φου οι συχνότερες κακώσεις είναι:
+ Τραυματισμοί από άμεση πλήξη -contusions-
- Κατάγματα -fractures-
- Διαστρέμματα -sprains-
- Διασείσεις -concussions-

13) Ισχύει ότι, τα σύνδρομα υπέρχρησης είναι:
- Οξείες κακώσεις
- Σηπτικές κακώσεις
+ Χρόνιες κακώσεις
- Αιμορραγικές κακώσεις

14) Τι από τα παρακάτω ισχύει; Στις χρόνιες κακώσεις τενόντων, τις τενοντοπάθειες
- Υπερισχύουν τα στοιχεία φλεγμονής
- Η διάγνωση βγαίνει από την μαγνητική τομογραφία
+ Έχουμε τέσσερις βαθμούς βαρύτητας και σε όλες συστήνουμε αποφόρτιση του πάσχοντος μέλους σε συνδυασμό με ειδική θεραπεία κατά περίπτωση
- Επιλέγουμε χειρουργική θεραπεία

15) Τι από τα παρακάτω ισχύει; Η Φυσικοθεραπεία
+ Βασίζεται στη σύγχρονη ιατρική επιστήμη
- Είναι “εναλλακτική” θεραπευτική προσέγγιση
- Βασίζει τη δράση της στην εισαγωγή ενεργειακών υποστρωμάτων εντός του ανθρώπινου οργανισμού
- Είναι κλάδος του βελονισμού

16) Τι από τα παρακάτω ισχύει; Η φυσικοθεραπεία ως επιστημονικά τεκμηριωμένη προσέγγιση έχει ώς στόχο
- Τον καλύτερο μεταβολισμό των φαρμάκων
- Την αναισθησία του πάσχοντος
+ Την βελτίωση της υγείας με φυσικά μέσα
- Την αύξηση της δύναμης

17) Τι από τα παρακάτω χρησιμοποιείται ως θεραπεία αλλά δεν εντάσσεται στις φυσικοθεραπευτικές μεθόδους;
- Κίνηση
- Θερμότητα
- Ψύξη
+ Υπερβαρικό οξυγόνο

18) Τι από τα παρακάτω ισχύει; Η φυσικοθεραπεία στην οξεία φάση της κάκωσης χρησιμοποιεί:
- Την ιοντοφέρεση
- Το φυσικό μέσο θερμότητα
- Τη βεντουζοθεραπεία
+ Την κρυοθεραπεία / παγοθεραπεία

19) Τι δεν ισχύει από τα παρακάτω;
+ Η κινησιοθεραπεία δεν τεκμηριώνεται επιστημονικά. Ο όρος χρησιμοποιείται κατά κόρον για διαφημιστικούς λόγους
- Θα ήταν πιο ακριβές να μιλάμε για εξωσωματικά ωστικά κύματα και όχι κρουστικούς υπερήχους
- Τα αναλγητικά αποτελέσματα του TENS θεωρούνται ικανοποιητικότερα από τα αποτελέσματα που προκύπτουν από την εφαρμογή των άλλων ηλεκτρικών ρευμάτων
- Μία από τις δράσεις της μαγνητοθεραπείας είναι η οστική επούλωση

20) Τι από τα παρακάτω ισχύει για τα υπέρηχα στη φυσικοθεραπεία;
- Οι υπέρηχοι είναι ηχητικά κύματα υψηλών ακουστικών ήχων. Ο ήχος εφαρμόζεται ως θεραπεία με τη μορφή ενεργειακών κυμάτων. Είναι παρόμοια με τα ακουστικά κύματα μόνο που έχουν μεγαλύτερη ένταση από αυτά
- Οι υπέρηχοι είναι ενεργειακά κύματα υψηλής διεισδυτικότητας. Ο ήχος εφαρμόζεται ως θεραπεία με τη μορφή ηλεκτρομαγνητικών κυμάτων. Είναι παρόμοια με τα ακουστικά κύματα μόνο που έχουν διεισδυτικότητα στους ιστούς και μεταδίδονται στο κενό
- Οι απλοί υπέρηχοι είναι μια παλιά μορφή φυσικοθεραπείας που έχει εγκαταλειφθεί. Σήμερα εφαρμόζονται τα κρουστικά υπέρηχα με πολύ καλύτερα αποτελέσματα ειδικά στις αθλητικές κακώσεις
+ Οι υπέρηχοι είναι ηχητικά κύματα υψηλής συχνότητας (20 KHz) που δεν μπορούν να γίνουν αντιληπτά από το ανθρώπινο αυτί. Ο ήχος εφαρμόζεται ως θεραπεία με τη δράση μηχανικών κυμάτων. Είναι παρόμοια με τα ακουστικά κύματα μόνο που έχουν μεγαλύτερη συχνότητα από αυτά και συγκεκριμένα πάνω από 20000Hz τα οποία ονομάζονται υπέρηχα κύματα ή υπέρηχοι

21) Στη φυσικοθεραπεία τα καλύτερα αναλγητικά αποτελέσματα επιτυγχάνονται με
- Συνδυασμό γαλβανικών και εναλλασσόμενων ηλεκτρικών ρευμάτατων
- Γαλβανικά ηλεκτρικά ρεύματα
- Εναλλασσόμενα ηλεκτρικά ρεύματα
+ Χαμηλής συχνότητας ρεύματα τύπου TENS

22) Τι ΔΕΝ ισχύει για το LASER στην ιατρική και την φυσικοθεραπεία;
- Στη φυσικοθεραπεία χρησιμοποιούνται LASER με τα οποία διεγείρουμε βιολογικά την κυτταρική λειτουργία. Αυτά ονομάζονται θεραπευτικά / βιο-διεγερτικά ή χαμηλής ισχύος laser
- Τα LASER είναι ακτινοβολία φωτός με συγκεκριμένο μήκος κύματος και προκαθορισμένη συχνότητα
+ Η χρήση LASER αντικαθιστά πλήρως τις χειρουργικές επεμβάσεις
- Στην ιατρική / χειρουργική χρησιμοποιούνται τα ισχυρά LASER με τα οποία κόβουμε ή εξαχνώνουμε διάφορους παθολογικούς, σκληρούς ή μαλακούς ιστούς. Αυτά ονομάζονται χειρουργικά LASER

23) Τι από τα παρακάτω ισχύει ως πιθανές επιπλοκές της φυσικοθεραπείας;
- Αιμορραγία
- Έγκαυμα
+ Εγκαύματα και αύξηση οιδήματος
- Αύξηση οιδήματος

24) Τι ισχύει από τα παρακάτω για τη νευροπάθεια του υπερπλάτιου νεύρου;
- Δεν αφορά τους αθλητές γενικότερα
- Συμβαίνει εξαιτίας κήλης δίσκου ΑΜΣΣ
- Συμβαίνει μόνον μετά από τροχαία ατυχήματα
+ Μπορεί να εμφανιστεί όταν η έντονη δραστηριότητα του άνω άκρου οδηγεί σε υπερτροφία των συνδέσμων ωμοπλατιαίο ή / και ακανθογληνοειδή με αποτέλεσμα να πιέζεται το νεύρο κατά την πορεία του μέσα από τα αντίστοιχα τμήματα

25) Τι ισχύει από τα παρακάτω για τον ώμο;
+ Αποτελείται από 4 αρθρώσεις
- Έχει 4 μηνίσκους
- Είναι πολύ ισχυρή άρθρωση
- Έχει έναν χιαστό

26) Τι ισχύει από τα παρακάτω για την έξω επικονδυλίτιδα αγκώνος;
+ Είναι κάκωση υπέρχρησης
- Συμβαίνει μόνο σε τενίστες
- Είναι πάντα δευτεροπαθείς παθολογία μετά από μη ιάσιμη έσω επικονδυλίτιδα
- Θεραπεία εκλογής είναι η χειρουργική αντιμετώπιση

27) Τι ισχύει από τα παρακάτω για το σύνδρομο προστριβής στον ώμο;
- Συμβαίνει κυρίως σε εφήβους κάτω των 16 ετών
+ Είναι σύνδρομο υπέρχρησης που επηρεάζεται από ανατομικούς και προπονητικούς παράγοντες και γενικότερα συνθήκες καθημερινότητας
- Συμβαίνει σε απροπόνητα άτομα
- Είναι μη αναστρέψιμη κατάσταση

28) Τι ισχύει από τα παρακάτω όσον αφορά τη σπονδυλόλυση;
- Το λεγόμενο “λουμπάγκο”
- Συνδεσμοπάθεια
+ Κάταγμα κόπωσης
- Φλεγμονή σπονδύλου

29) Τι ισχύει από τα παρακάτω για τον έσω πλάγιο σύνδεσμο;
- Στη ρήξη έσω πλαγίου συνδέσμου γόνατος η θεραπεία εκλογής είναι το LASER
- Στη ρήξη έσω πλαγίου συνδέσμου γόνατος η ενδεδειγμένη θεραπευτική αγωγή είναι η χειρουργική επέμβαση
+ Στη ρήξη έσω πλαγίου συνδέσμου γόνατος η συντηρητική θεραπευτική αγωγή είναι η πλέον ενδεδειγμένη. Σε ειδικές μόνο περιπτώσεις επιλέγεται η χειρουργική αποκατάσταση
- Ο έσω πλάγιος σύνδεσμος είναι ο πιο σημαντικός και ο πιο εύθραυστος σύνδεσμος του γόνατος

30) Τι ισχύει από τα παρακάτω για την σπονδυλολίσθηση
- Είναι αντιστρέψιμη (ιάσιμη) κατάσταση
+ Έπεται της σπονδυλόλυσης
- Εμφανίζεται μόνο στους ενήλικους και όχι στα παιδιά
- Προηγείται της σπονδυλόλυσης

31) Τι ΔΕΝ ισχύει από τα παρακάτω για το διάστρεμμα ποδοκνημικής;
- Η θεραπεία είναι συντηρητική στα 1ου και 2ου βαθμού διαστρέμματα (φυσικοθεραπεία / κινησιοθεραπεία). Τα 3ου βαθμού διαστρέμματα, ανάλογα με την περίπτωση, μπορεί να χρειαστούν μέχρι και χειρουργική αποκατάσταση
- Το διάστρεμμα ποδοκνημικής είναι πολύ συχνή κάκωση
- η αρχική αντιμετώπιση περιλαμβάνει RICE - ΑΚΠΑ
+ Το 1ου βαθμού διάστρεμμα ποδοκνημικής περνάει σε 24 ώρες

32) Τι ισχύει από τα παρακάτω για το κάταγμα κόπωσης;
- Χρειάζεται χειρουργική αντιμετώπιση
+ Χρειάζεται ικανό χρόνο αποφόρτισης ακινητοποίησης όπως αντίστοιχα και ένα οξύ κάταγμα
- Δεν συμβαίνει σε προπονημένους αθλητές
- Είναι απλός τραυματισμός και δεν χρειάζεται μεγάλη διακοπή των προπονήσεων

33) Τι ισχύει με την κινησιοθεραπεία;
+ Η κινησιοθεραπεία είναι μια ολοκληρωμένη και τεκμηριωμένη επιστημονικά παρέμβαση. Ως βασική θεραπευτική μορφή φυσικοθεραπείας σωματικών προβλημάτων έχει πρακτική εφαρμογή σε ένα ευρύ φάσμα χρόνιων παθήσεων και τραυματισμών
- Η κινησιοθεραπεία μπορεί να προκαλέσει γαστρεντερικές διαταραχές
- Η κινησιοθεραπεία είναι μια παρωχημένη μορφή φυσικοθεραπείας
- Η κινησιοθεραπεία εφαρμόζεται μόνο σε κλινήρεις ασθενείς

34) Τι ισχύει από τα παρακάτω για τις μυϊκές διατάσεις
- Πρέπει να γίνονται μετά την κυρίως προπόνηση
+ Πρέπει να γίνονται πριν και μετά την κυρίως προπόνηση
- Να γίνονται όταν ο/η αθλητής/τρια έχουν δυνατότητα για να μην χάνεται πολύτιμος χρόνος από το κυρίως πρόγραμμα προπόνησης
- Δεν είναι απαραίτητες στα αθλήματα που υπάρχει εναλλαγή κινήσεων

35) Ποια από τις παρακάτω φράσεις είναι σωστή;
- Το κατάλληλο πρόγραμμα μυϊκών διατάσεων μειώνει την πιθανότητα λοιμώξεων
+ Με τις διατάσεις επιτυγχάνεται ανακούφιση από κάποιες μορφές μυϊκού πόνου και μειώνεται η πιθανότητα κακώσεων
- Οι μυϊκές διατάσεις μπορεί να προκαλέσουνε παθολογική χαλάρωση αρθρώσεων
- Οι διατάσεις δεν έχουν χρησιμότητα στη νεαρή ηλικία γιατί δεν υπάρχει έλλειμα ελαστικότητας

36) Κάθε μυϊκή διάταση (αυτοδιάταση από τον ίδιο/α αθλητή/τρια) μυός ή ομάδας μυός χρειάζεται να διαρκεί
- 1 με 2 λεπτά
- Λίγα δευτερόλεπτα
+ 10-30 δευτερόλεπτα
- 5-10 δευτερόλεπτα

37) Ποια από τις παρακάτω φράσεις είναι ΛΑΘΟΣ;
- Όταν ένας μυς διαταθεί γρήγορα, ενεργοποιείται η μυϊκή άτρακτος και αυξάνει την τάση του μυός (αντανακλαστικό τάσης: Μυοτατικό αντανακλαστικό). Όταν ένας μυς διαταθεί αργά, το όργανο GOLGI αναστέλλει την τάση στον μυ, για να προστατεύσει τον τένοντα (αντανακλαστικό GOLGI)
+ Οι μυϊκές διατάσεις προφυλάσσουν από τροφικές δηλητηριάσεις
- Η τεχνική της στατικής διάτασης είναι απλή, αλλά για να είναι αποτελεσματική σημαντικό ρόλο παίζει η θέση του ασκούμενου κατά την εφαρμογή της
- Οι μυϊκές διατάσεις ολοκληρώνουν την προπόνηση

38) Τι ισχύει από τα παρακάτω για την κάκωση/διάστρεμμα του αντίχειρα που συμβαίνει κατά την βίαια απαγωγή αυτού;
- Η κάκωση/διάστρεμμα του αντίχειρα δεν αφορά αθλητές
- Η κάκωση/διάστρεμμα του αντίχειρα συμβαίνει μόνο σε παιδιά και εφήβους που δεν έχουν κλείσει οι επιφύσεις των οστών
+ Η κάκωση/διάστρεμμα του αντίχειρα που συνοδεύεται με ρήξη του ωλένιου συνδέσμου του αντίχειρα, είναι πολύ σοβαρή κάκωση
- Η κάκωση/διάστρεμμα του αντίχειρα αντιμετωπίζεται με τον ίδιο τρόπο όπως και των άλλων δακτύλων
